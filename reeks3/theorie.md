# Debuggen en testen

[Filmpje](https://drive.google.com/file/d/1x986WswUK8LfAp2CfVRjMcbbXv8ZdI-q/view)

## Debuggen

Als je een fout maakt in je code, dan zal Python een foutmelding geven. Deze foutmelding bevat informatie over de fout en waar deze zich bevindt. Het is belangrijk om deze foutmelding te lezen en te begrijpen. Zo kan je de fout oplossen.

In PyCharm kan je een breakpoint zetten. Dit is een punt in je code waar de uitvoering van je programma stopt. Je kan dan stap voor stap door je code gaan en controleren of de waarden van variabelen kloppen. Zo kan je makkelijker fouten opsporen.

Je doet dat door in de kantlijn te klikken (bij de regelnummers) op de plaats waar je de breakpoint wil zetten. Er verschijnt dan een rode stip. Als je je programma nu uitvoert met de debugger (naast het play icoontje), zal het programma stoppen op de plaats van de breakpoint.